xxxv] ΠΡΟΣ ΛΑΚΡΙΤΟΝ

Ἀργενομίὸης Στράτωνος Θριάσιος, Φιλτάδης Κτησικλέους Ξυπε-

Ταιων.

‘H μὲν ἀναίδεια τοιαύτη τῶν ἀνθρώπων τούτων ἐστίν.
ὑμεῖς δέ, ὦ ἄνδρες δικασταί, ἐνθυμεῖσθε πρὸς ὑμᾶς αὐτούς,
5 εἴ τινας πώποτ’ ἴστε ἢ ἠκούσατε οἶνον Ἀθήναζε ἐκ τοῦ
Πόντου κατ’ ἐμπορίαν εἰσαγαγόντας, ἄλλως τε καὶ Κῷον.
πᾶν γὰρ δήπου τούναντίον εἰς τὸν Πόντον ὁ οἶνος εἰσάγεται
ἐκ τῶν τόπων τῶν περὶ ἡμᾶς, ἐκ Πεπαρήθου καὶ Κῶ καὶ
Θάσιος καὶ Μενδαῖος καὶ ἐξ ἄλλων τινῶν πόλεων παντο-
10 δαπός· ἐκ δὲ τοῦ Πόντου ἕτερά ἐστιν ἃ εἰσάγεται δεῦρο.
κατεχόμενοι δὲ ὑφ’ ἡμῶν καὶ ἐλεγχόμενοι εἴ τι περιγένοιτο
τῶν χρημάτων ἐν τῷ Πόντῳ, ἀπεκρίνατο Λάκριτος οὑτοσί,
ὅτι ἑκατὸν στατῆρες Κυζικηνοὶ περιγένοιντο, καὶ τοῦτο
τὸ χρυσίον δεδανεικὼς εἴη ἁδελφὸς αὐτοῦ ἐν τῷ Πόντῳ
15 ναυκλήρῳ τινὶ Φασηλίτῃ, πολίτῃ καὶ ἐπιτηδείῳ ἑαυτοῦ, καὶ
οὐ δύναιτο κομίσασθαι, ἀλλὰ σχεδόν τι ἀπολωλὸς ε’ίη καὶ
τοῦτο. ταῦτ’ ἐστὶν ἃ ἔλεγεν Λάκριτος οὑτοσί. ἡ δὲ συγ-
γραφὴ οὐ ταῦτα λέγει, ὦ ἄνδρες δικασταί, ἀλλ’ ἀντιφορτι-
σαμένους ἀπάγειν κελεύει Ἀθήναζε, οὐ δανείζειν τούτους ὅτῳ
20 ἂν βούλωνται ἐν τῷ Πόντῳ τὰ ἡμέτερα ἄνευ ἡμῶν, ἀλλ’
Ἀθήναζε παρέχειν ἀνέπαφα ἡμῖν, ἕως ἂν ἡμεῖς ἀπολάβωμεν
τὰ χρήματα ὅσα ἐδανείσαμεν. καί μοι ἀναγίγνωσκε τὴν
συγγραφὴν πάλιν.

ΣὙΓΓΡΑΦΗ.

25 Πότερον, ὦ ἄνδρες δικασταί, δανείζειν κελεύει τούτους ἡ
συγγραφὴ τὰ ἡμέτερα, καὶ ταῦτα ἀνθρώπῳ ὃν ἡμεῖς οὔτε

1 Φιλτάδης Voemel τ Φιατάδης Α t Φιλτιάδης vulg. 3 τούτων
S : τουτωνί Α : τούτων γ’ vulg. 5 ἀκηκόατε Α ἐκ τοῦ Πόντου
ante οἶνον Α 6 κατ’ S A: εἷς vulg. εἰσαγαγόντας Blass ;
εἰσάγοντας codd. 7 δῆ γαρ 7ι’-’ὀυ S ὁ οἶνος S 1 οἶνος vulg. 9 τινῶν
om. A 14 ἁδελφός Dind. ι ὁ ἇδ. A: ἇδ. vulg. (sine spiritu S)
15 Φ. πολίτῃ orn. S 16-17 καὶτοῦτο om. S 17 ταῦτ’] τοιαῦτ’ S
corr. (οι in ras.) 19 τούτοις S ὅτῳ] ὅπου Α 21 ἡμεῖς om. A

24 pactionis formulam (v. ἐξ Ιο-Ι3) repetunt FQ D 25 τούτοις S

[935]
[935]

35

37

2337]

