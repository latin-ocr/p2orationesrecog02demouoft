[979]

45

[9835

47

ΔΗΜΟΣΘΕΝΟΎΣ [xxxvn

τῶν φίλων τῶν Πανταινέτου καὶ τῶν νόμων. οὐ γὰρ ἔγωγ’
ἐπεδήμουν, οὐδ’ αὐτὸς ἐγκαλεῖ.

Βούλομαι δ’ ὑμῖν καὶ δι’ ὧν τοὺς πρότερον δικαστὰς ἐξα-
πατήσας εἶλε τὸν Εὔεργον εἰπεῖν, ἵν’ εἰδῆθ’ ὅτι καὶ νῦν
οὐδὲν οὔτ’ ἀναιδείας οὔτε τοῦ ψεύδεσθαι παραλείψει. πρὸς
δὲ τούτοις καὶ περὶ ὧν ἐμοὶ δικάζεται νυνί, τὰς αὐτὰς οὔσας
ἀπολογίας εὑρήσετε· ὅσπερ ἔλεγχος ἀκριβέστατός ἐστιν
ὑπὲρ τοῦ τότ’ ἐκεῖνον σεσυκοφαντῆσθαι. οὗτος γὰρ ᾐτιάσατ’
ἐκεῖνον πρὸς ἅπασι τοῖς ἄλλοις ἐλθόντ’ εἰς ἀγρὸν ὡς αὑτὸν
ἐπὶ τὰς ἐπικλήρους εἰσελθεῖν καὶ τὴν μητέρα τὴν αὑτοῦ, καὶ
τοὺς νόμους ἧκεν ἔχων τοὺς τῶν ἐπικλήρων πρὸς τὸ δικα-
στήριον. καὶ πρὸς μὲν τὸν ἄρχοντα, ὃν τῶν τοιούτων οἱ
νόμοι κελεύουσιν ἐπιμελεῖσθαι, καὶ παρ’ ᾦ τῷ μὲν ἠδικηκότι
κίνδυνος περὶ τοῦ τί χρὴ παθεῖν ἢ ἀποτεῖσαι, τῷ δ’ ἐπεξιόντι
μετ’ οὐδεμιᾶς ζημίας ἡ βοήθεια, οὐδέπω καὶ τήμερον ἐξή-
τασται, οὐδ’ εἰσήγγειλεν οὔτ’ ἔμ’ οὔτε τὸν Εὔεργον ὡς
ἀδικοῦντας, ἐν δὲ τῷ δικαστηρίῳ ταῦτα κατηγόρει καὶ δυοῖν
ταλάντοιν εῖλε δίκην. ἦν γὰρ οἶμαι κατὰ μὲν τοὺς νόμους
προειδότα τὴν αἰτίαν, ἐφ’ ᾗ κρίνεται, ῥᾴδιον τάληθῆ καὶ τὰ
δίκαι’ ἐπιδείξαντ’ ἀποφεύγειν, ἐν δὲ μεταλλικῇ δίκῃ, περὶ ὧν
οὐδ’ ἂν ἤλπισεν αὑτοῦ κατηγορηθήσεσθαι, χαλεπὸν παραχρῆμ’
ἔχειν ἀπολύσασθαι τὴν διαβολήν· ἡ δ’ ὀργὴ (ἡ) παρὰ τῶν
ἐξηπατημένων ὑπὸ τούτου δικαστῶν, ἐφ’ ᾧ τὴν ψῆφον εἶχον
πράγματι, τούτου κατεψηφίσατο. καίτοι τὸν ἐκείνους ἐξη-
πατηκότα τοὺς δικαστάς, ἆρ’ ὀκνήσειν ὑμᾶς ἐξαπατᾶν οἵεσθε;
ἢ πεπιστευκότ’ εἰσιέναι τοῖς πράγμασιν, ἀλλ’ οὐ τοῖς λόγοις
καὶ τοῖς συνεστῶσιν μεθ’ αὑτοῦ μάρτυσιν, τῷ τ’ ἀκαθάρτῳ
καὶ μιαρῷ Προκλεῖ, τῷ μεγάλῳ τούτῳ, καὶ Στρατοκλεῖ τῷ

5

10

15

20

²5

3 ἐξαπατήσας om. S 6 νυνὶ S: νῦν vulg. 7 ὅσπερ ΞῙᾼ : Ι
ὅπερ vulg. 8 σεσυκοφαντεισθαι S ¹5 μετ’] post ε iv htt.
spatium in S τήμερον] νῦν FQ 17 κατηγορει S ε κατηγορεῖ Α :
κατηγορεῖται (καὶ οἴη.) FQ 19 προειδότα] προιδόντα S 20
ἀποφυγεῖν F Q δίκῃ in γρ. FQ 21 ἤλπιζεν Α 22 (ἡ)
παρὰ Schaefer 24 τούτου codd. z τοῦτο Blass 27 μεθ’ αὑτοῦ]

τούτοις Α τῷ τ’] καὶ τῷ γ’ FQ

