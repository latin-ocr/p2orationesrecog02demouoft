xxx] ΠΡΟΣ ΟΝΗΤΟΡΑ Α

τοιοῦτον συνάλλαγμα ποιούμενος ἀμαρτύρως ἂν ἔπραξεν·
ἀλλὰ τῶν τοιούτων ἕνεκα καὶ γάμους ποιοῦμεν καὶ τοὺς
ἀναγκαιοτάτους παρακαλοῦμεν, ὅτι οὐ πάρεργον, ἀλλ’ ἀδελ-
φῶν καὶ θυγατέρων βίους ἐγχειρίζομεν, ὑπὲρ ὧν τὰς ἀσφα-
5 λείας μάλιστα σκοποῦμεν. εἰκὸς τοίνυν καὶ τοῦτον, ὧνπερ
ἐναντίον ὀφείλειν ὡμολόγησεν καὶ τὸν τόκον οἴσειν, τῶν
αὐτῶν τούτων παρόντων διαλύσασθαι πρὸς ”Αφοβον, ε’ίπερ
ὡς ἀληθῶς ἀπεδίδου τὴν προῖκ’ αὐτῷ. τοῦτον μὲν γὰρ τὸν
τρόπον πράξας, ὅλου τοῦ πράγματος ἀπηλλάττετο, μόνος
10 μόνῳ δ’ ἀποδιδούς, τοὺς ἐπὶ ταῖς ὁμολογίαις παραγενομένους
ὡς κατ’ ὀφείλοντος ἂν αὑτοῦ μάρτυρας ὑπελείπετο. νῦν
τοίνυν τοὺς μὲν ὄντας οἰκείους καὶ βελτίους αὐτῶν οὐκ
ἐδύναντο πεῖσαι τὴν προῖκ’ ἀποδεδωκέναι σφᾶς μαρτυρεῖν,
ἑτέρους δ’ εἰ παρέχοιντο μάρτυρας μηδὲν γένει προσήκοντας,
15 οὐκ ἂν ἡγοῦνθ’ ὑμᾶς αὐτοῖς πιστεύειν. ἔτι δ’ ἁθρόαν μὲν
φάσκοντες δεδωκέναι τὴν προῖκα, ᾔδεσαν ὅτι τοὺς ἀπενεγ-
κόντας οἰκέτας ἐξαιτήσομεν, οὓς μὴ γεγενημένης τῆς δόσεως
παραδοῦναι μὴ ’θέλοντες ἠλέγχοντ’ ἄν· εἰ δ’ αὐτοὶ μόνοι
μόνῳ τοῦτον τὸν τρόπον ἀποδεδωκέναι λέγοιεν, ἐνόμιζον οὐκ
20 ἐλεγχθήσεσθαι. διὰ τοῦτο τοῦτον εἵλοντ’ ἐξ ἀνάγκης ψεύ-
δεσθαι τὸν τρόπον. τοιαύταις τέχναις καὶ πανουργίαις, ὡς
ἁπλοῖ τινὲς εἶναι δόξοντες, ἡγοῦνται ῥαδίως ὑμᾶς ἐξαπατήσειν,
ἆπλῶς οὐδ’ ἂν μικρὸν ὑπὲρ τῶν διαφερόντων, ἀλλ’ ὡς οἶόν
τ’ ἀκριβέστατα πράξαντες. λαβὲ τὰς μαρτυρίας αὐτοῖς ὧν
25 ἐναντίον ἀπεκρίναντο, καὶ ἀνάγνωθι.

ΜΑΡΤΤΡῙΑῙ.

Φέρε δή, ὦ ἄνδρες δικασταί, καὶ τὴν γυναῖχ’ ὑμῖν ἀπο-
δείξω λόγῳ μὲν ἀπολελοιπυῖαν, ἔργῳ δὲ συνοικοῦσαν Ἀφόβῳ·

5 σκοποῦμεν] ποιοῦμεν S Ὑρ. 10 ἀποδιδούς S A τ ἀποδούς F D
14 μηδὲν A: μηδὲ S : om. F D 15 πιστεύσειν S 19 τὸν om.
S¹ ἀποδεδωκέναι S, cf. ξ 39: δεδωκέναι vulg. 22 δόξοντες S:
δόξαντες vulg. 24 ἀκριβέστατ’ ἂν Α F 27 ἐπιδείξω Α

[869]

22

[870]

23

24

25

