xxm] ΠΡΟΣ ΑΦΟΒΟΝ

ταῦθ’ οὗτος, καὶ τὴν μαρτυρίαν ἔγραφεν, οὐδὲν ὑφ’ ἡμῶν
κελευσθεὶς κακοτεχνεῖν, οὐδὲ τὸ μὲν γράφειν, τὸ δ’ ἀφαιρεῖν
ὧν οὗτος εἰρήκει περὶ τούτων, ἀλλ’ ἁπλῶς ὑπὲρ τοῦ πάντα
τάληθῆ καὶ τὰ τούτῳ ῥηθέντα γράψαι. καίτοι τί κάλλιον
5 ἧν τοῦ τὸν παῖδα στρεβλοῦντ’ ἐλέγξαι ψευδομένους ἡμᾶς;
ἀλλὰ συνῄδει πάντων μάλιστ’ ἀνθρώπων ὅτι τάληθῆ μεμαρ-
τύρηται· διόπερ ἔφευγε τὴν βάσανον. ἀλλὰ μὴν οὐχ εἷς
οὐδὲ δύο ταῦτ’ ἴσασιν, οὐδ’ ὑπὸ μάλης ἡ πρόκλησις γέγονεν,
ἀλλ’ ἐν τῇ ἀγορᾷ μέσῃ πολλῶν παρόντων. καί μοι κάλει
10 τούτων τοὺς μάρτυρας.

ΜΑΡΤΎῬΕΣ.

Οὕτω τοίνυν οὗτός ἐστιν σοφιστὴς καὶ σφόδρ’ ἑκὼν τὰ
δίκαι’ ἀγνοεῖν προσποιούμενος,ὥστε ψευδομαρτυρίων διώκων,
καὶ περὶ τούτου τὴν ψῆφον ὑμῶν μελλόντων οἴσειν καὶ

15 ὀμωμοκότων, περὶ τῆς μαρτυρίας μὲν ἔφευγε τὴν βάσανον,
περὶ οὗ μάλιστα προσῆκεν αὐτῷ τὸν λόγον ποιεῖσθαι, περὶ
δ’ ἄλλων φησὶν ἐξαιτεῖν, ψευδόμενος. καίτοι πῶς οὐχ
ὑπερφυές, αὑτὸν μὲν δεινὰ πεπονθέναι φάσκειν, εἰ τὸν ἐλεύ-
θερον ἐξαιτῶν, ὡς ἐγὼ σαφῶς ὑμῖν ἐπιδείξω, μὴ παρέλαβεν,

20 τοὺς δὲ μάρτυρας οὐ δεινὰ πάσχειν νομίζειν, τόν ὁμολο-
γουμένως δοῦλον περὶ ὧν ἐμαρτύρησαν ἐκδιδόντος, οὐκ
ἐθέλοντος τούτου παραλαβεῖν; οὐ γὰρ δὴ τοῦτό γ’ ἔνεστιν
εἰπεῖν, ὡς περὶ μὲν τινῶν ὧν αὐτὸς βούλεται σαφὴς ἡ
βάσανος, περὶ δ’ αὖ τινῶν οὐ σαφής.

25 ’Έτι τοίνυν, ὦ ἄνδρες δικασταί, ταύτην τὴν μαρτυρίαν
ἐμαρτύρησεν ἁδελφὸς ὁ τούτου πρῶτος Αἴσιος, ὃς νῦν μὲν
ἔξαρνός ἐστιν τούτῳ συναγωνιζόμενος, τότε δ’ ἐμαρτύρησεν
ταῦτα μετὰ τῶν ἄλλων, οὔτ’ ἐπιορκεῖν οὔτ’ εὐθὺς παραχρῆμα

2 ἆφερεῖν Sl 3 πάντα τάληθῆ vulg. ε πάντάληθῆ S 5
ἐξελέγξαι Α D 7 ἔφευγε S : πέφευγε Α : ἔφυγε F 15 ἔφυγε
AD 18 αὑτὸν scripsi cum S, cf. Isocr. xviii 15: αὐτὸν vulg.

20 ὁμολογούμενον ὡς F D 21 ἐμαρτύρησεν Α 22 οὐ γὰρ δὴ
SA : οὐδὲ γὰρ FD 26 ἁδελφὸς Bekker: ὁ ἀδ. S ε ἀδ. vulg.

3*

[848]

12

13

14

[349]

