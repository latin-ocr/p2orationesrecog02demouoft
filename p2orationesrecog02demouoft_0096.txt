[895] [ΔΗΜΟΣΘΕΝΟὙΣ] [xxxm
[896] 1
12

υπὲρ ἀνθρώπου φυγάδος ἀπεχθανοίμην αὐτῷ. ἐγὼ δὲ τὸν
πιστεύοντα ἐμαυτῷ τοσούτῳ ἔφην ἧττον ἂν περιιδεῖν, ὅσῳ
φυγὰς ὢν καὶ ἀτυχῶν ἠδικεῖτο ὑπὸ τούτου. πάντα δὲ ποιή-
σας καὶ εἷς πᾶσαν ἀπέχθειαν τούτῳ ἐλθών, μόλις εἰσέπραξα
τὸ ἀργύριον, πραθείσης τῆς νεὼς τετταράκοντα μνῶν, ὅσουπερ 5
ἡ θέσις ἧν. ἀποδοθεισῶν δὲ τῶν τριάκοντα μνῶν ἐπὶ τὴν
τράπεζαν καὶ τῶν δέκα μνῶν τῷ Παρμένοντι, ἐναντίον πολ-
λῶν μαρτύρων τάς τε συγγραφὰς ἀνειλόμεθα, καθ’ ἃς
ἐδανείσθη τὰ χρήματα, καὶ τῶν συναλλαγμάτων ἀφεῖμεν καὶ
ἀπηλλάξαμεν ἀλλήλους, ὥστε μήτε τούτῳ πρὸς ἐμὲ μήτ’ ἐμοὶ 10
πρὸς τοῦτον πρᾶγμα εἶναι μηδέν. καὶ ὡς ἀληθῆ λέγω,
ἀκούσατε τῶν μαρτυριῶν.

ΜΑΡΤΤΡΙΑῙ.

13 Μετὰ ταῦτα τοίνυν ἐμοὶ μὲν οὔτε μεῖζον οὔτε ἔλαττον πρὸς
αὐτὸν συμβόλαιον γέγονεν· ὁ δὲ Παρμένων ἐδικάζετο τούτῳ 15
τῶν τε πληγῶν ὧν ἔλαβεν ὑπὸ τούτου, ὅτε τῶν παίδων ἐξαγο-
μένων ἐπελάβετο, καὶ ὅτι τοῦ εἰς Σικελίαν πλοῦ διὰ τοῦτον
κατεκωλύθη. ἐνεστηκυίας δὲ τῆς δίκης δίδωσιν ὁ Παρμένων
ὅρκον τούτῳ περί τινων ἐγκλημάτων, καὶ οὗτος ἐδέξατο, ἐπι-
διαθέμενος ἆργύριον, ἐὰν μὴ ὀμόσῃ τὸν ὅρκον. καὶ ὅτι 20
ἀληθῆ λέγω, λαβέ μοι τὴν μαρτυρίαν.

ΜΑΡΤΎΡΙΑ.

14 Δεξάμενος τοίνυν τὸν ὅρκον, εἰδὼς ὅτι πολλοὶ αὐτῷ
συνείσονται ἐπιορκήσαντι, ἐπὶ μὲν τὸ ὀμόσαι οὐκ ἀπήντα,
ὡς δὲ δίκῃ λύσων τὸν ὅρκον προσκαλεῖται τὸν Παρμένοντα. 25
ἐνεστηκυιῶν δ’ αὐτοῖς τῶν δικῶν πεισθέντες ὑπὸ τῶν παρ-
[897] όντων εἰς ἐπιτροπὴν ἔρχονται, καὶ γράψαντες συνθήκας
ἐπιτρέπουσιν ἑνὶ μὲν διαιτητῇ κοινῷ Φωκρίτῳ πολίτῃ ’

2 πιστεύοντα S: πιστεύσοντα ΡῙ Q D: πιστεύσαντα Α F corr. 4
πᾶσαν S: ἅπασαν vulg. 7 μνῶν post δέκα add. S vulg. : om. A
24 ἐπιορκήσαντι Α 28 ἐπιτρέπουσιν Α, ef. Arg. ξ 2 ε om. vulg. z

om. edd. Turr. καὶ (l. 27) deleto

