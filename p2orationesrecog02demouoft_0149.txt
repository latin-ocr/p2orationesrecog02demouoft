xxxvx] ΎἼἹΕΡ ΦΟΡΜΙΩΝΟΣ

Φορμίων. οὐ γὰρ ἀγνοεῖ τοῦτο, οὐδ’ αὐτὸν λέληθεν, οὐδ’
ὑμῶν πολλούς, ὅτι Σωκράτης ὁ τραπεζίτης ἐκεῖνος, παρὰ τῶν
κυρίων ἀπαλλαγεὶς ὥσπερ ὁ τούτου πατήρ, ἔδωκε Σατύρῳ
τὴν ἑαυτοῦ γυναῖκα, ἑαυτοῦ ποτὲ γενομένῳ. ἕτερος Σωκλῆς
5 τραπεζιτεύσας ἔδωκε τὴν ἑαυτοῦ γυναῖκα Τιμοδήμῳ τῷ νῦν
ἔτ’ ὄντι καὶ ὣντι, γενομένῳ ποθ’ αὑτοῦ. καὶ οὐ μόνον
ἐνθάδε ταῦτα ποιοῦσιν οἱ περὶ τὰς ἐργασίας ὄντες ταύτας,
ὦ ἄνδρες Ἀθηναῖοι, ἀλλ’ ἐν Αἰγίνῃ ἔδωκεν Στρυμόδωρος
Ἑρμαίῳ τῷ ἑαυτοῦ οἰκέτῃ τὴν γυναῖκα, καὶ τελευτησάσης
10 ἐκείνης ἔδωκε πάλιν τὴν θυγατέρα τὴν ἑαυτοῦ. καὶ πολλοὺς
ἂν ἔχοι τις εἰπεῖν τοιούτους. εἰκότως· ὑμῖν μὲν γάρ, ὦ
ἄνδρες Ἀθηναῖοι, τοῖς γένει πολίταις, οὐδὲ ἓν πλῆθος χρη-
μάτων ἀντὶ τοῦ γένους καλόν ε’στιν ἑλέσθαι· τοῖς δὲ τοῦτο
μὲν δωρεὰν ἢ παρ’ ὑμῶν ἢ παρ’ ἄλλων τινῶν λαβοῦσιν, τῇ
15 τύχῃ δ’ ἐξ ἀρχῆς ἀπὸ τοῦ χρηματίσασθαι καὶ ἑτέρων πλείω
κτήσασθαι καὶ αὐτῶν τούτων ἀξιωθεῖσιν, ταῦτ’ ἐστὶν φυ-
λακτέα. διόπερ Πασίων ὁ πατὴρ ὁ σὸς οὐ πρῶτος οὐδὲ
μόνος, οὐδ’ αὑτὸν ὑβρίζων οὐδ’ ὑμᾶς τοὺς υἱεῖς, ἀλλὰ μόνην
ὁρῶν σωτηρίαν τοῖς ἑαυτοῦ πράγμασιν, εἰ τοῦτον ἀνάγκῃ
20 ποιήσειεν οἰκεῖον ὑμῖν, ἔδωκε τὴν ἑαυτοῦ γυναῖκα, μητέρα
δ’ ὑμετέραν τούτῳ. πρὸς μὲν οὖν τὰ συμφέροντ’ ἐὰν ἐξετάζῃς,
καλῶς βεβουλευμένον αὐτὸν εὑρήσεις· εἰ δὲ πρὸς γένους
δόξαν ἀναίνει Φορμίωνα κηδεστήν, ὅρα μὴ γελοῖον ᾗ σὲ
ταῦτα λέγειν. εἶ γάρ τις ἔροιτό σε, ποῖόν τιν’ ἡγεῖ τὸν
25 πατέρα τὸν σεαυτοῦ εἶναι, χρηστὸν εὖ οἶδ’ ὅτι φήσειας ἄν.
πότερον οὖν οἴει μᾶλλον ἐοικέναι τὸν τρόπον καὶ πάντα τὸν

βίον Πασίωνι σαυτὸν ἢ τουτονί,· ἐγὼ μὲν εὖ οἶδ’ ὅτι τοῦτον.

1-—2 οὔθ’ ὑμῶν S D 5 τραπεζιτεύσας] ὁ τραπεζιτεύσας Α 7
ταῦτα S Α z τοῦτο vulg. ὄντες ταύτας S : ταύτας ὄντες vulg. 12
οὐδὲ ἓν codd.: οὐδὲν malim 15-16 καὶ . . . κτήσασθαι om.
Huettner cum A 22 βεβουλευμένον αὐτὸν S A ε αὐτὸν βεβ. vulg.
23 ἀναίνει S: ἀναίνῃ vulg. 25 ἑαυτοῦ Sl, corr. ead. m. 27 ἢ
τουτονί S D : ἢ τοῦτον vulg. εὖ οἶδ’ ὅτι S ῖ ’γὰρ εὖ οἶδ’ ὅτι vulg. t

om. A

[953]

29

30

[954]

31

