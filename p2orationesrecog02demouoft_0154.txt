[958]

47

[959]

49

50

ΔΗΜΟΣΘΕΝΟΎΣ “ [xxxw

ἃ προσήκει σοι τοὺς λέγοντας ἐχθροὺς νομίζειν, ταῦτ’ αὐτὸς
ποιεῖς ἀνάγκην εἶναι λέγειν, καὶ ὑβρίζεις μὲν σαυτὸν καὶ
τοὺς γονέας τεθνεῶτας, προπηλακίζεις δὲ τὴν πόλιν, καὶ ἃ
τῆς τουτωνὶ φιλανθρωπίας ἀπολαύσας ηὕρεθ’ ὁ σὸς πατὴρ
καὶ μετὰ ταῦτα Φορμίων οὑτοσί, ταῦτ’ ἀντὶ τοῦ κοσμεῖν καὶ
περιστέλλειν, ἵνα καὶ τοῖς δοῦσιν ὡς εὐσχημονέστατ’ ἐφαί-
νετο καὶ τοῖς λαβοῦσιν ὑμῖν, ἄγεις εἰς μέσον, δεικνύεις,
ἐλέγχεις, μόνον οὐκ ὀνειδίζεις οῖον ὄντα σ’ ἐποιήσαντ’
Ἀθηναῖον. εἶτ’ εἰς τοῦθ’ ἥκεις μανίας (τί γὰρ ἂν ἄλλο τις
εἴποι,·) ὥστ’ οὐκ αἰσθάνει ὅτι καὶ νῦν ἡμεῖς μὲν ἀξιοῦντες,
ἐπειδήπερ ἀπηλλάγη Φορμίων, μηδὲν ὑπόλογον εἶναι εἴ ποτε
τοῦ σοῦ πατρὸς ἐγένετο, ὑπὲρ σοῦ λέγομεν, σὺ δὲ μηδέποτ’
ἐξ ἴσου σοι γενέσθαι τοῦτον ἀξιῶν κατὰ σαυτοῦ λέγεις· ἃ
γὰρ ἂν σὺ δίκαια σαυτῷ κατὰ τούτου τάξῃς, ταύτὰ ταῦθ’
ἥξει κατὰ σοῦ παρὰ τῶν τὸν σὸν πατέρ’ ἐξ ἀρχῆς κτησα-
μένων. ἆλλὰ μὴν ὅτι κάκεῖνος ἦν τινῶν, εἶτ’ ἀπηλλάγη
τὸν αὐτὸν τρόπον ὅνπερ οὗτος ἀφ’ ὑμῶν, λαβέ μοι ταυτασὶ
τὰς μαρτυρίας, ὡς ἐγένετο Πασίων Ἀρχεστράτου.

ΜΑΡΤΎῬΙΑῘ.

Εἶτα τὸν σῴσαντα μὲν ἐξ ἀρχῆς τὰ πράγματα καὶ πολλὰ
χρήσιμον αὑτὸν παρασχόντα τῷ πατρὶ τῷ τούτου, τοσαῦτα
δ’ αὐτὸν τοῦτον ἀγάθ’ εἰργασμένον, ὅσ’ ὑμεῖς ἀκηκόατε,
τοῦτον οἴεται δεῖν ἑλὼν τηλικαύτην δίκην ἀδίκως ἐκβαλεῖν.
οὐ γὰρ ἄλλο γ’ ἔχοις οὐδὲν ἂν ποιῆσαι. εἰς μὲν γὰρ τὰ
ὅντ’ εἰ βλέπεις ἀκριβῶς, ταῦθ’ εὑρήσεις ὧν ἔστιν, ἐάν, ὃ μὴ
γένοιτο, ἐξαπατηθῶσιν οὗτοι. ὁρᾷς τὸν Ἀριστόλοχον τὸν

1 προσήκειν A: προσῆκε BlaSS 4 τῆς] διὰ τῆς S τουτωνὶ S

(me teste) : τούτων vulg. 5 τοῦτ’ ἀντὶ Α 7-8 ἐλέγχεις δεικνύεις
F Q D 9 Ἀθηναῖον S D al. : Ἀθηναῖοι Α ἂν om. A 10 καὶ

S: om. vulg. 11 μηδὲν ὑπόλογον D: μηδὲν ὑπὸλόγον (priore.

accentu in S A eraso) vulg. : μηδέν’ ὑπόλογον Dobree 12 μηδέποτε]
μήποτε SA 14 ταύτὰ om. A 18 ὡς . . . Ἀρχεστράτου del.
Huettner 21 παρασχόντα χ. αὑτὸν FQ D 23 ἐκβαλεῖν S A z
ἐκβάλλειν vulg. 24 ἔχοις] ἔχοι S 25 βλέποις Blass ταῦτα Α :
αὐτὰ vulg. 26 Ἀριστόλοχον SA, cf. xlv 64 ε Ἀρχίλοχον vulg.

10

15

20

²5

