5

10

20

²5

xxxvm] ΠΡΟΣ ΝΑΎΣΙΜΑΧΟΝ

τὸν ἐκείνου θάνατον τῶν ἡμετέρων ἐγένοντο κύριοι, καὶ τῆς
ἑαυτῶν μητρός, ἥτις ἅπαντα ταῦτ’ ᾔδει, καὶ διαιτητῶν καὶ
μαρτύρων καὶ πάντων [τῶν πλείστων] ὡς εἰπεῖν, τὴν ἡμε-
τέραν ἀπειρίαν καὶ τὴν ἐξ ἀνάγκης ἄγνοιαν τῶν πεπραγ-
μένων ἕρμαιον νομίσαντες ἑαυτῶν, τὰς δίκας ἡμῖν ἔλαχον
ταυτασί, καὶ λόγον οὔτε δίκαιον οὔτ’ ἐπιεικῆ τολμῶσι λέγειν.
φασὶ γὰρ οὐκ ἀποδόσθαι τὰ πατρῷ’ ὧν ἐκομίζοντο χρημάτων,
οὐδ’ ἀποστῆναι τῶν ὄντων, ἀλλ’ ὅσ’ αὐτοῖς κατελείφθη χρέα
καὶ σκεύη καὶ ὅλως χρήματα, ταῦθ’ ἑαυτῶν γίγνεσθαι. ἐγὼ
δ’ οἶδ’ ἀκούων ὅτι τὴν οὐσίαν Ξενοπείθης καὶ Ναυσικράτης
ἅπασαν χρέα κατέλιπον, καὶ φανερὰν ἐκέκτηντο μικράν τινα·
εἰσπραχθέντων δὲ τῶν χρεῶν καί τινων σκευῶν πραθέντων,
ἔτι δ’ ἀνδραπόδων, καὶ τὰ χωρία καὶ τὰς συνοικίας ἐπρίανθ’
οἱ ἐπίτροποι, ἃ παρέλαβον οὗτοι. εἰ μὲν οὖν μηδὲν ἠμφεσβη-
τήθη περὶ τούτων πρότερον, μηδ’ ὡς οὐ καλῶς διῳκημένων
εἰς δίκην ἦλθεν, ἄλλος ἂν ἦν λόγος· ἐπειδὴ δ’ ὅλην τὴν
ἐπιτροπὴν ἐγκαλέσαντες οὗτοι καὶ δίκας λαχόντες χρήματ’
ἐπράξαντο, πάντα ταῦτ’ ἀφεῖται τότε. οὔτε γὰρ οὗτοι τούνό-
ματος δήπου τοῦ τῆς ἐπιτροπῆς τὰς δίκας ἐδίωκον, ἀλλὰ τῶν
χρημάτων, οὔτ’ ἐκεῖνοι τοῦνομα τοῦτ’ ἐωνοῦνθ’ ὧν ἀπέτεισαν
χρημάτων, ἀλλὰ τὰ ἐγκλήματα.

‘'Orc μὲν οὖν ὧν πρὸ τῶν ἀπαλλαγῶν εἰσέπραξεν χρεῶν
ὁ πατὴρ ἢ ὅλως ἔλαβεν χρημάτων ἐκ τῆς ἐπιτροπῆς, οὐδενός
εἰσιν δίκαι τούτοις καθ’ ἡμῶν ἀπηλλαγμένοις, ἐξ αὐτῶν τῶν
νόμων καὶ τῆς ἀφέσεως ἱκανῶς πάντας ἡγοῦμαι ὑμᾶς μεμα-
θηκέναι. ὅτι δ’ ὕστερον οὐκ ἔνι τὴν κομιδὴν γεγενῆσθαι
τούτων τῶν χρημάτων (τοῦτο γὰρ πλάττουσιν οὗτοι καὶ παρά-
γουσιν), τοῦτο βούλομαι δεῖξαι. τὸν μὲν γὰρ πατέρ’ οὐδ’ ἂν

3 τῶν πλείστων del. Dobree 3-4 τὴν ἀπ. τὴν ἡμ. Α 5 ἔλαχον
ἡμῖν Α 6 ταύτας Α F Q οὔτε δ. οὔτε] οὐκ F Q D 7 ἀποδόσθαι vulg.:
ἀποδίδοσθαι S 9 ταυτα τὰ S 11 κατέλειπον S 13 uta) τὰ S:
τὰ vulg. 14 ἠμφισβητήθη S rec. vulg. 18 ταῦτα πάντα A:
ταῦτα secl. Blass 19 τοῦ om. A 20 ἀπέτεισαν] απαιτησαν Sl ε

ἀπέτισαν S corr. vulg. 22 ὧν post ἀπαλλαγῶν add. S 25 ἡγοῦμαι
ὑμᾶς S A : ὑμᾶς ἡγοῦμαι vulg. 28 οὐδ’ ἂν] οὐδὲν S

[986]

[987]

10

