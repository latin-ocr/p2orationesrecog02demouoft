xxxv] - ΠΡΟΣ ΛΑΚΡΙΤΟΝ

μαντο καὶ ἐχρῶντο ὅ τι ἐδόκει τούτοις, κατὰ δὲ τὴν συγγρα-
φὴν τὴν ναυτικήν, καθ’ ἣν ἔλαβον τὰ χρήματα, οὔτε μέγα οὔτε
μικρὸν ἔπραττον, ὡς αὐτὸ τὸ ἔργον ἐδήλωσεν. οὑτοσὶ δὲ
Λάκριτος ἁπάντων ἦν τούτων ὁ ἐξηγητής. καθ’ ἕκαστον δὲ

5 τῶν γεγραμμένων ἐν τῇ συγγραφῇ ἐπιδείξω τούτους οὐδ’
ὁτιοῦν πεποιηκότας ὑγιές.

Πρῶτον μὲν γὰρ γέγραπται ὅτι ἐπ’ οἴνου κεραμίοις
τρισχιλίοις ἐδανείζοντο παρ’ ἡμῶν τὰς τριάκοντα μνᾶς, ὡς
ὑπαρχούσης αὐτοῖς ὑποθήκης ἑτέρων τριάκοντα μνῶν, ὥστε

10 εἷς τάλαντον ἀργυρίου τὴν τιμὴν εἶναι τοῦ οἴνου καθισταμέ-
νην, σὺν τοῖς ἀναλώμασιν, ὅσα ἔδει ἀναλίσκεσθαι εἰς τὴν
κατασκευὴν τὴν περὶ τὸν οἶνον· τὰ δὲ τρισχίλια κεράμια
ἄγεσθαι ταῦτα εἷς τὸν Πόντον ἐν τῇ εἰκοσόρῳ ἣν (Ὑβλήσιος
ἐναυκλήρει. γέγραπται μὲν ταῦτα ἐν τῇ συγγραφῇ, ὦ ἄνδρες

15 δικασταί, ἧς ὑμεῖς ἀκηκόατε· οὗτοι δὲ ἀντὶ τῶν τρισχιλίων
κεραμίων οὐδὲ πεντακόσια κεράμια εἰς τὸ πλοῖον ἐνέθεντο,
ἀλλ’ ἀντὶ τοῦ ἠγοράσθαι αὐτοῖς τὸν οἶνον, ὅσον προσῆκεν,
τοῖς χρήμασιν ἐχρῶντο ὅ τι ἐδόκει τούτοις, τὰ δὲ κεράμια τὰ
τρισχίλια οὐδ’ ἐμέλλησαν οὐδὲ διενοήθησαν ἐνθέσθαι εἰς τὸ

20 πλοῖον κατὰ τὴν συγγραφήν. ὅτι δ’ ἀληθῆ ταῦτα λέγω,
λαβὲ τὴν μαρτυρίαν τῶν συμπλεόντων ἐν τῷ αὐτῷ πλοίῳ
τούτοις.

ΜΑΡΤΤΡῙΑ.

Ἐρασικλῆς μαρτυρεῖ κυβερνᾶν τὴν ναῦν ἢν (Υβλήσιος ἐναυ-

25 κλήρει, καὶ εἰδέναι Ἀπολλόδωρον ἀγόμενον ἐν τῷ πλοίῳ οἴνου

Μενδαίου κεράμια τετρακόσια πεντήκοντα, καὶ οὐ πλείω ἄλλο

δὲ μηδὲν ἀγώγιμον ἄγεσθαι ἐν τῷ πλοίῳ Ἀπολλόδωρον εἷς τὸν
Πόντον.

Ἱππίας Ἀθηνίππου Αλικαρνασσεὺς μαρτυρεῖ συμπλεῖν ἐν τῇ

3ο εΥβλησιόυ νηὶ διοπεύων τὴν ναῦν, καὶ εἰδέναι Ἀπολλόδωρον τὸν

8 ἐδανείζοντο S: ἐδανείζετο FQ D: ἐδανείσαντο Α (Blass coll. ξ Ιο)

11 ὅσα S vulg. : οἷς Α 13 ἄγεσθαι ταῦτα S A : ταῦτα ἄγεσθαι vulg.
19 οὐδὲ διενοήθησαν del. Cobet 20 ταῦτα λέγω S: λέγω ταῦτα vulg.
ξ 20 om. S 25 ἐν τῷ πλοίῳ om. FQ D 30 διοπεύων

Mem-sius ex Hesychio z διοπτεύων codd., Harpocr.

[928]

18

[929]

19

20

