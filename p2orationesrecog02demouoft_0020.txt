[81⁵]

[διε]

10

11

ΔΗΜΟΣΘΕΝΟΎΣ [xxvu

οὐδ’ ἑβδομήκοντα μνῶν οὐσίαν κεκτημένον, ἀλλὰ τοσαύτην
ὅσην οὐδ’ αὐτοὶ οὗτοι ἀποκρύψασθαι διὰ τὸ μέγεθος πρὸς
τὴν πόλιν ἐδυνήθησαν. καί μοι ἀναγίγνωσκε λαβὼν ταύτην
τὴν μαρτυρίαν.

ΜΑΡΤΎῬΙΑ.

Δῆλον μὲν τοίνυν καὶ ἐκ τούτων ἐστὶν τὸ πλῆθος τῆς
οὐσίας. πεντεκαίδεκα ταλάντων γὰρ τρία τάλαντα τίμημα·
ταύτην ἠξίουν εἰσφέρειν τὴν εἰσφοράν. ἔτι δ’ ἀκριβέστερον
εἴσεσθε τὴν οὐσίαν αὐτὴν ἀκούσαντες· ὁ γὰρ πατήρ, ὦ ἆν-
δρες δικασταί, κατέλιπεν δύ’ ἐργαστήρια, τέχνης οὐ μικρᾶς
ἑκάτερον, μαχαιροποιοὺς μὲν τριάκοντα καὶ δύ’ ἢ τρεῖς, ἀνὰ
πέντε μνᾶς καὶ ἕξ, τοὺς δ’ οὐκ ἐλάττονος ἦ τριῶν μνῶν
ἀξίους, ἀφ’ ῶν τριάκοντα μνᾶς ἀτελεῖς ἐλάμβανεν τοῦ
ἐνιαυτοῦ τὴν πρόσοδον, κλινοποιοὺς δ’ εἴκοσι τὸν ἀριθμόν,
τετταράκοντα μνῶν ὑποκειμένους, οἳ δώδεκα μνᾶς ἀτελεῖς
αὐτῷ προσέφερον, ἀργυρίου δ’ εἰς τάλαντον ἐπὶ δραχμῇ
δεδανεισμένου, οῦ τόκος ἐγίγνετο τοῦ ἐνιαυτοῦ ἑκάστου πλεῖν
ἢ ἑπτὰ μναῖ. καὶ ταῦτα μὲν ἐνεργὰ κατέλιπεν, ὡς καὶ
αὐτοὶ οῦτοι ὁμολογήσουσιν· ὧν γίγνεται τοῦ μὲν ἀρχαίου
κεφάλαιον τέτταρα τάλαντα καὶ πεντακισχίλιαι, τὸ δ’ ἔργον
αὐτῶν πεντήκοντα μναῖ τοῦ ἐνιαυτοῦ ἑκάστου. χωρὶς δὲ
τούτων ἐλέφαντα μὲν καὶ σίδηρον, ὃν κατηργάζοντο, καὶ
ξύλα κλίνει’ εἰς ὀγδοήκοντα μνᾶς ἄξια, κηκῖδα δὲ καὶ χαλ-
κὸν ἑβδομήκοντα μνῶν ἐωνημένα, ἔτι δ’ οἰκίαν τρισχιλίων,
ἔπιπλα δὲ καὶ ἐκπώματα καὶ χρυσία καὶ ἱμάτια, τὸν κόσμον
τῆς μητρός, ἄξια σύμπαντα ταῦτ’ εἰς μυρίας δραχμάς, ἀρ-
γυρίου δ’ ἔνδον ὀγδοήκοντα μνᾶς. καὶ ταῦτα μὲν οἴκοι
κατέλιπεν πάντα, ναυτικὰ δ’ ἑβδομήκοντα μνᾶς, ἔκδοσιν

3 καί μοι] καίτοι Α 7 ’γὰρ ταλάντων Α 10 κατέλειπεν S 11
ἀνὰ] τοὺς μὲν ἄνα A 12 ἢ καὶ ἕξ F 17 δεδανεισμένον Α πλεῖν
Dind. ε πλεῖον codd. 18 κατέλειπεν S 20 πεντακισχίλια Sl A F
22 κατειργάζοντο S corr. vulg. 23 μνᾶς Wolf: μνῶν codd. 25
τὸν S A τ καὶ vulg. 26 ταῦτα orn. F

5

10

Ι5

20

25

