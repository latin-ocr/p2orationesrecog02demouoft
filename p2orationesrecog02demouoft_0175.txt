xxxvn] ΠΡΟΣ ΠΑΝΤΑΙΝΕΤΟΝ

πιθανωτάτῳ πάντων ἀνθρώπων καὶ πονηροτάτῳ, καὶ τῷ μηδὲν
ὑποστελλόμενον μηδ’ αἰσχυνόμενον κλαήσειν καὶ ὀδυρεῖσθαι;
καίτοι τοσούτου δεῖς ἐλέου τινὸς ἄξιος εἶναι, ὥστε μισηθείης
ἂν δικαιότατ’ ἀνθρώπων ἐξ ὧν πεπραγμάτευσαι· ὅς γ’ ὀφεί-

5 λων μνᾶς ἑκατὸν καὶ πέντε καὶ οὐχ οἷός τ’ ὢν διαλῦσαι,
τοὺς ταῦτα συνευπορήσαντας καὶ γενομένους αἰτίους σοι τοῦ
τὰ δίκαια ποιῆσαι τοῖς συμβαλοῦσιν ἐξ ἀρχῆς, χωρὶς ὧν
περὶ αὐτὰ τὰ συμβόλαι’ ἠδίκεις, καὶ πρὸς ἀτιμῶσαι ζητεῖς.
καὶ τοὺς μὲν ἄλλους τοὺς δανειζομένους ἴδοι τις ἂν ἐξιστα-
10 μένους τῶν ὄντων· σοὶ δ’ ὁ συμβεβληκὼς τοῦτο πέπονθεν,
καὶ δανείσας τάλαντον δύ’ ὤφληκεν συκοφαντηθείς. ἐγὼ δὲ
τετταράκοντα μνᾶς δανείσας δυοῖν ταλάντοιν ταυτηνὶ φεύγω
δίκην. καὶ ἐφ’ οἷς δανείσασθαι μὲν οὐδεπώποτ’ ἐδυνήθης
ἑκατὸν μνῶν πλέον, πέπρακας δὲ καθάπαξ τριῶν ταλάντων
15 καὶ δισχιλίων, εἰς ταῦτα τέτταρ’ ὡς ἔοικεν ἠδίκησαι τάλαντα.
ὑπὸ τοῦ ταῦτα; ὑπὸ τοῦ οἰκέτου νὴ Δία τοῦ ἐμοῦ. τίς δ’
ἂν οἰκέτῃ παραχωρήσειε πολίτης τῶν αὑτοῦ; ἢ τίς ἂν φή-
σειεν, ὧν δίκην λαχὼν ᾕρηκεν οὗτος Εὔεργον, τούτων καὶ
τὸν ἐμὸν παῖδ’ ὑπεύθυνον εἶναι προσήκειν; χωρὶς δὲ τούτων
20 αὐτὸς αὐτὸν οὗτος ἀφῆκε τῶν τοιούτων αἰτιῶν ἁπασῶν. οὗ
γὰρ νῦν ἔδει λέγειν, οὐδ’ εἰς τὴν πρόκλησιν γράφειν ἐν ᾗ
βασανίζειν ἐξῄτει, ἀλλὰ λαχόντ’ ἐκείνῳ τὴν δίκην τὸν κύριον
διώκειν ἐμέ. νῦν δ’ εἴληχεν μὲν ἐμοί, κατηγορεῖ δ’ ἐκείνου.
ταῦτα δ’ οὐκ ἐῶσιν οἱ νόμοι· τίς γὰρ πώποτε τῷ δεσπότῃ
25 λαχών, τοῦ δούλου τὰ πράγματα, ὥσπερ κυρίου, κατηγόρησεν ;
Ἐπειδὰν τοίνυν τις αὐτὸν ἔρηται ‘ καὶ τί δίκαιον ἕξεις
λέγειν πρὸς Νικόβουλον,·’ μισοῦσι, φησίν, Ἀθηναῖοι τοὺς
δανείζοντας” Νικόβουλος δ’ ἐπίφθονός ἐστι, καὶ ταχέως
βαδίζει, καὶ μέγα φθέγγεται, καὶ βακτηρίαν φορεῖ· ταῦτα δ’

2 μηδ’ αἰσχυνόμενον S A D pr. Q γρ. ; om. F¹ Q’ ὀδύρεσθαι SA

3 τοσοῦτ’ οὐδεὶς S F D μισηθείης] μειθη- ειης S 4 ’γε Aldina :
γὰρ codd. 8 ἠδίκεις Α : ἠδικήκεις vulg. t ἠδίκηκας Schaefer πρὸς
ἀτιμῶσαι divisim S 12 ταύτην Α 16 Δία S A ε τὸν Δία vulg.

22 λαχόντα Α : λαχόντας cett. 29 βακτηρίαν] καμπυλὴν Goligher

49

[981]

50

51

52

