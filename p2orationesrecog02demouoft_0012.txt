PRAEFATIO

pendere videtur. hic illic adfinitatem cum A, saepius
cum S deprehendas. neque illud praetermittendum,
notularum quas FQ in margine exhibeant magnam
partem in textu Ambrosiani exhiberi. non uno loco
veritatem praestare videtur, e. g. Φιλέου Arg. xxxvii;
μὴ ὀμόσας Arg. lii, ubi ὀμόσας ceteri, οὐκ ὀμόσας con-
iecerat W'olfius. codicis lectiones publici iuris fecit
Ι. May,1 qui, ut iam aliquem numerum obtineat Am-
brosianus, nescio an nimium ei tribuerit. suis scilicet
studiis nimis indulgens multa, ut fit, aperte vitiosa hoc
auctore conatur tueri, nonnulla Demostheni obtrudere
quae neque vera neque verisimilia videantur.

Fragmenta papyracea in censum vocavi :—

Contra Phormionem ξξ 5-7 ; saec. ii P. C. Bodl. MS.
Gr. class. f. 47 (P).

hoc teste insuper damnatur Augustani γε particula
infelicissima. eidem codici δραχμάς omittenti papyrus
refragatur. proprium sibi ποιῆσαι habet, ubi ποιήσειν
S A, ποιεῖν F Q exhibent. vellem equidem pro exiguo
hoc frustulo paululum lucis posteriori parti orationis
accessisset, ubi corruptela graviore laborare textus
videtur.

Contra Boeotum I ξξ 7-—233 saec. ii P. C. 023¹. Pap.
viii. 1093.

cum Parisino plerumque facit: hic illic deteriorum
exhibet lectiones, e.g. codici Q suffragatur verbum ἡμᾶς
(ξ 11) omittenti. proprias lectiones habet quinque,
nullam tamen quam in textum adsciscas.

Contra Boeotum II ξξ 52—53 3 saec. ii P. C. Oxy. Pap.
iv, 702.

lectionum discrepantias commodius ad locum con-

¹ Neue Philologt’sclte Rundsclzau, 1899-1902.
Vlll

