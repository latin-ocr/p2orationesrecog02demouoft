[902]

31

32

[903]

33

34

[ΔΗΜΟΣΘΕΝΟΎΣ] [xxxm

οὗτος καὶ 6 Παρμένων, ὡς ἀκύρων ὄντων αὐτοῖς τῶν πρότερον
ὡμολογημένων. καίτοι ὁπότε περὶ τῆς μελλούσης γνώσεως
γενήσεσθαι ἑτέρας ἐνεχείρουν συνθήκας γράφεσθαι, ἐπειδὴ αἱ
ὑπάρχουσαι ἀπώλοντο, πῶς ἐνῆν μὴ γραφεισῶν συνθηκῶν
ἑτέρων ἦ δίαιταν γενέσθαι ἢ ἐγγύην; περὶ αὐτοῦ γὰρ τούτου 5
διενεχθέντες οὐκ ἔγραψαν ἕτερα γράμματα, ὁ μὲν ἀξιῶν ἕνα
διαιτητὴν αὐτῷ εἶναι, 6 δὲ τρεῖς. ὁπότε δὲ αἱ μὲν ἐξ ἀρχῆς
συνθῆκαι ἠφανίσθησαν, καθ’ ἃς ἐμέ φησιν γενέσθαι ἐγγυη-
τήν, ἕτεραι δὲ μὴ ἐγράφησαν, πῶς ὀρθῶς ἂν ἐμοὶ δικάζοιτο,
καθ’ οὗ μὴ ἔχει παρασχέσθαι συνθήκας; ¹0
Ἀλλὰ μὴν καὶ ὡς ἀπηγόρευεν ὁ Παρμένων τῷ Ἀριστοκλεῖ
καθ’ αὑτοῦ μὴ γιγνώσκειν ἄνευ τῶν συνδιαιτητῶν, μεμαρτύ-
ρηται ὑμῖν. ὅταν δὴ 6 αὐτὸς ἠφανικὼς φαίνηται τὰ γράμματα
καθ’ ἂ ἔδει τὴν δίαιταν γενέσθαι, καὶ ἄνευ τῶν συνδιαιτητῶν
παρὰ τὴν ἀπόρρησιν φῇ δεδιῃτηκέναι, πῶς ἂν τούτῳ τῷ 15
ἀνθρώπῳ πιστεύσαντες δικαίως ἐμὲ ἀπολέσαιτε,· σκέψασθε
γὰρ τοῦτο, ὦ ἄνδρες δικασταί· εἰ μὴ ἐμὲ νυνί, ἀλλὰ τὸν
Παρμένοντα ἐδίωκεν Ἀπατούριος οὑτοσί, εἰσπράττων τὰς
εἴκοσι μνᾶς, ἰσχυριζόμενος τῇ Ἀριστοκλέους γνώσει, ὁ δὲ
Παρμένων παρὼν ἀπελογεῖτο ὑμῖν καὶ μάρτυρας παρείχετο, 20
τοῦτο μὲν ὅτι οὐ μόνῳ τῷ Ἀριστοκλεῖ, ἀλλὰ τρίτῳ ἐπέτρεψεν,
εἶθ’ ὅτι ἀπεῖπεν αὐτῷ ἄνευ τῶν συνδιαιτητῶν καθ’ αὑτοῦ
μὴ ἀποφαίνεσθαι, καὶ ὅτι ἀπολομένης αὐτῷ τῆς γυναικὸς καὶ
τῶν παίδων ὑπὸ τοῦ σεισμοῦ καὶ ἐπὶ τηλικαύτην συμφορὰν
ἀπάραντος οἴκαδε, ὁ τὰς συνθήκας ἠφανικὼς ἐρήμην αὑτοῦ ἐν 25
τῇ ἀποδημίᾳ κατέγνω τὴν δίαιταν, ἔστιν ὅστις ἂν ὑμῶν ταῦτα
τοῦ Παρμένοντος ἀπολογουμένου τὴν οὕτω παρανόμως γνω-
σθεῖσαν ὃίαιταν κυρίαν ἔγνω εἶναι,· μὴ γὰρ ὅτι ἀμφισβητου-
μένων ἃπάντων, ἀλλ’ εἰ ἦσαν μὲν αἱ συνθῆκαι, ὡμολογεῖτο δὲ

1 αὐτοῖς ὄντων Α προτέρων S 3 ’γενήσεσθαι om. FQ : γ.
ἑτέρας om. D ’γράφεσθαι om. A 4 πῶς ἐνῆν μὴ . . . ἑτέρων] πῶς μὴ
. . ἑτέρων ἐνδέχεται Α 13 δὴ ὁ αὐτὸς S: δ’ αὐτὸςΑῐ δὲ vulg.
16 ἀπολέσετε S 21 ὅτι] ὡς Α 25 ἀπαίροντος Α 28 post

ὅτι add. ’γε vulg. z om. SA 29 ὡμολόγητο Α

