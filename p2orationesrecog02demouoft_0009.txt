PRAEFATIO

SVPPVDET me quod tam sero prodit Demosthenis
Oxoniensis alterius voluminis hic alter fasciculus, plures
scilicet ob causas retardatus. primo enim iam longius
intermisso opere multis alioqui districtus negotiis et
impediente valetudine prior editor, S. Henricus
Butcherâ€š amicus et praeceptor meus, constituit sibi non
ultra sextam et vicesimam orationem esse progredien-
dum: deinde bello iam indicto hic meus libellus prelo
subiectus est ideoque diutius in scriniis retentus: in
ipsis denique plagulis corrigendis plus iusto me tem-
poris insumpsisse ingenue fateor. spero tamen mox
fore ut tertio volumini iarn magna ex parte confecto
celerior et auspicatior cursus fiat.

Cuius in praefatione de codicibus Demosthenicis et
quomodo inter se cohaereant fusius disputabo. ibi
enim et largior ad textum constituendum suppetit
codicum numerus et maioris momenti fragmenta
papyracea, inprimis notissimum illud epistolae tertiae
primo ante Ch. n. saeculo exaratum. quac hoc fasciculo
continentur orationes quinque tantum codicum testi-
moniis innituntur. horum omniumsprincipatum tenere
codicem Parisinum S vix est quod te, lector, admoneam.
cuius indolem et quanto opere ceteros antecellat
bonitate, post dilucidam Butcheri expositionem ex-

ponere si conarer, quid aliud nisi acta agerem? huius
v

