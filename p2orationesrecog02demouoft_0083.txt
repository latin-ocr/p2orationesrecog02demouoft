xxxn] ΠΡΟΣ ΖΗΝΟΘΕΜΙΝ

ἀργύριον. οὐ γὰρ βούλεται δοκεῖν ῥήματι τοῦ νόμου μόνον
Ι

ἷσχυριζεσθαι κατὰ τὸ πρᾶγμ’ ἀδικῶν, ἀλλὰ δείκνυσιν ὡς θαρρεῖ

μὲν καὶ τῇ εὐθείᾳ, ἐκ περιουσίας δ’ αὐτῷ καὶ παραγραφὴν ὃ
νόμος δίδωσι.

5 Ἀνδρες δικασταί, βούλομαι παραγεγραμμένος μὴ εἰσαγώ-
γιμον εἶναι τὴν δίκην, περὶ τῶν νόμων πρῶτον εἰπεῖν, καθ’
οὓς παρεγραψάμην. οἱ νόμοι κελεύουσιν, ὦ ἄνδρες δικα-
σταί, τὰς δίκας εἶναι τοῖς ναυκλήροις καὶ τοῖς ἐμπόροις τῶν
Ἀθήναζε καὶ τῶν Ἀθήνηθεν συμβολαίων, καὶ περὶ ὧν ἂν

10 ὦσι συγγραφαί· ἂν δέ τις παρὰ ταῦτα δικάζηται, μὴ εἰσαγώ-
γιμον εἶναι τὴν δίκην. τουτῳὶ τοίνυν Ζηνοθέμιδι πρὸς μὲν
ἐμὲ ὅτι οὐδὲν ἦν συμβόλαιον οὐδὲ συγγραφή, καύτὸς ὁμο-
λογεῖ ἐν τῷ ἐγκλήματι· δανεῖσαι δέ φησιν “Ηγεστράτῳ ναυ-
κλήρῳ, τούτου δ’ ἀπολομένου ἐν τῷ πελάγει, ἡμᾶς τὸ ναῦλον

15 σφετερίσασθαι· τουτὶ τὸ ἔγκλημ’ ἐστίν. ἐκ δὴ τοῦ αὐτοῦ
λόγου τήν τε δίκην οὐκ εἰσαγώγιμον οὖσαν μαθήσεσθε, καὶ
τὴν ὅλην ἐπιβουλὴν καὶ πονηρίαν τουτουὶ τοῦ ἀνθρώπου
ὄψεσθε. δέομαι δ’ ὑμῶν πάντων, ὦ ἄνδρες δικασταί, εἴπερ
ἄλλῳ τινὶ πώποτε πράγματι τὸν νοῦν προσέσχετε, καὶ τούτῳ

20 προσέχειν· ἀκούσεσθε γὰρ ἀνθρώπου τόλμαν καὶ πονηρίαν
οὗ τὴν τυχοῦσαν, ἄνπερ ἐγὼ τὰ πεπραγμέν’ αὐτῷ πρὸς ὑμᾶς
πολλάκις εἰπεῖν δυνηθῶ. οἶμαι δέ.

Ζηνόθεμις γὰρ οὑτοσί, ὢν ὑπηρέτης Ἱ-Ιγεστράτου τοῦ
ναυκλήρου, ὃν καὶ αὐτὸς ἔγραψεν ἐν τῷ ἐγκλήματι ὡς ἐν

25 τῷ πελάγει ἀπώλετο (πῶς δέ, οὐ προσέγραψεν, ἀλλ’ ἐγὼ
φράσω), ἀδίκημα τοιουτονὶ μετ’ ἐκείνου συνεσκευάσατο.
χρήματ’ ἐν ταῖς Συρακούσαις ἐδανείζεθ’ οὗτος κάκεῖνος.

2 δείκνυσι μὲν ὡς θαρρεῖ F D : corr. Reiske 3 αὐτῷ D (Wolf) τ
αὐτῶν F 11 τούτῳ codd.: corr. Blass 13 (τῷ) ναυκλήρῳ post
Reiskium Naber 15 καὶ τουτὶ Α δὴ S A : δὲ vulg. 18
ὑμῶν πάντων S ε πάντων ὑμῶν Α : ὑμῶν ἁπάντων vulg. 19 προσ-
έσχετε Reiske z προσέχετε codd. 20 προσέχειν vulg„ cf. xli 20,
xlviii 36, Isae. viii 4: προσχεῖν S Q: προσσχεῖν edd. Turr. 27
ἐδανείζοντο Α οὑτοσὶ Α

5*

[881]

[882]

3

[883]

4

