xxm] ΠΡΟΣ ΦΟΡΜΙΩΝΑ [918]

οἰκῶν μὲν Ἀθήνησιν, οὔσης δ’ αὐτῷ γυναικὸς ἐνθάδε καὶ
παίδων, τῶν δὲ νόμων τὰ ἔσχατα ἐπιτίμια προτεθηκότων, εἴ
τις οἰκῶν Ἀθήνησιν ἄλλοσέ ποι σιτηγήσειενῆ εἷς τὸ Ἀττι-
κὸν ἐμπόριον, ἔτι δ’ ἐν τοιούτῳ καιρῷ, ἐν ᾧ ὑμῶν οἱ μὲν ἐν

5 τῷ ἄστει οἰκοῦντες διεμετροῦντο τὰ ἄλφιτα ἐν τῷ ᾠδείῳ, οἳ
δ’ ἐν τῷ Πειραιεῖ ἐν τῷ νεωρίῳ ἐλάμβανον κατ’ ὀβολὸν τοὺς
ἄρτους καὶ ἐπὶ τῆς μακρᾶς στοᾶς τὰ ἄλφιτα, καθ’ ἡμίεκτον
μετρούμενοι καὶ καταπατούμενοι. καὶ ὅτι ἀληθῆ λέγω,
λαβέ μοι τήν τε μαρτυρίαν καὶ τὸν νόμον.

10 ΜΑΡΤΎΡΙΑ. ΝΟΜΟΣ.

Φορμίων τοίνυν τούτῳ χρώμενος κοινωνῷ καὶ μάρτυρι 38
οἴεται δεῖν ἀποστερῆσαι τὰ χρήματα ἡμᾶς, οἵ γε σιτη-
γοῦντες διατετελέκαμεν εἰς τὸ ὑμέτερον ἐμπόριον, καὶ τριῶν
ἤδη καιρῶν κατειληφότων τὴν πόλιν, ἐν οῖς ὑμεῖς τοὺς

15 χρησίμους τῷ δήμῳ ἐξητάζετε, οὐδενὸς τούτων ἀπολελείμ-
μεθα, ἀλλ’ ὅτε μὲν εἰς Θήβας Ἀλέξανδρος παρῄει, ἐπεδώ-
καμεν ὑμῖν τάλαντον ἀργυρίου· ὅτε δ’ ὁ σῖτος ἐπετιμήθη 39
<τὸ> πρότερον καὶ ἐγένετο ἑκκαίδεκα δραχμῶν, εἰσαγαγόντες
πλείους ἢ μυρίους μεδίμνους πυρῶν διεμετρήσαμεν ὑμῖν τῆς

20 καθεστηκυίας τιμῆς, πέντε δραχμῶν τὸν μέδιμνον, καὶ ταῦτα
πάντες ἴστε ἐν τῷ πομπείῳ διαμετρούμενοι· πέρυσι δὲ εἷς
τὴν σιτωνίαν τὴν ὑπὲρ τοῦ δήμου τάλαντον ὑμῖν ἐπεδώκαμεν
ἐγώ τε καὶ ὁ ἀδελφός. καί μοι ἀνάγνωθι τούτων τὰς
μαρτυρίας.

25 MAPTTPIAI. [919]

Ἀλλὰ μὴν εἴ γε δεῖ καὶ τούτοις τεκμαίρεσθαι, οὐκ εἰκὸς 40
ἦν ἐπιδιδόναι μὲν ἡμᾶς τοσαῦτα χρήματα, ἵνα παρ’ ὑμῖν

2 επῖμια S προστεθεικότων codd. ε προτεθεικότων Wolf 3 ἄλλοσέ

ποι Dobree : ἄλλοθί που codd. 5 διεμετρουν S τὰ om. F Q D
6 ἐλάμβανον S: διελάμβανον vulg. 7 ἐπὶ] ἔτι S 9 μοι] μου S
τε om. A 12 ’γε om. A 14 τῇ πόλει S 15 ἐξετάζετε Α

16 εἷς Θήβας Ἀλέξανδρος S A τ Ἀ. εἰς Θήβας vulg. 18 (τὸ) add.
Blass 19 (ἀντὶ) τῆς Koehler 26 εἴ γε] εἴ τι Α 27 ὑμῶν FQ D

